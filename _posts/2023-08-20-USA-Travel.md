---
layout: post
title:  "USA Travel"
date:   2023-09-01 17:00:00 +0200
categories: journal
author: Kemecsei Kornél (Harcipan)
tags: usa, washington, amerika, nyár, philadelphia, new york, boston, museum
thumbnail: /assets/images/posts/thumbnails/usa_travel.jpg
---
 *08.19 - 0. nap*
 Még az utazás elkezdése elött tartottunk egy kisebb bulit a táborban. Természetesen volt alkohol is és megintcsak megerősödött bennem, hogy nem akarok többet inni. Persze be is kéne tartani. Nem kifogásokat akarok keresni, de pont úgy jött ki a lépés, hogy jó ötletnek tűnt, meg segíteni fog, meg jobban érzem magam, jobban beilleszkedek, de valójában nem változtatott szinte semmit. Szerencsére nem ittam olyan sokat, szóval talán annyira nem lesz befolyással a következő pár nap utazására. Maga a buli eléggé átlagos volt. A mexikóiak ittak és kidőltek, az amerikaik meg magyarok táncoltak, páran meg beszélgettek meg meglepően kevesen nyalakodtak. Próbálkoztam mindenkivel kommunikálni, volt is pár jó beszélgetésem, de olyan nagyon mélyre nem jutottam. Ennek ellenére azért megérte fennmaradni, mert vezethettem a golfkocsikat ami nagyon menő volt. Drifteltem a field-en meg vezettem mindenfelé.
 Összességében a buli teljesen olyan volt mint a tábor. Nem volt rossz, meg örülök, hogy eljöttem, de nem volt életbevágóan extra. Persze, hogy is lehetne. Hiszen tudom, hogy az csak most kezdődik és csak én hozhatom létre.

 *09.20. - 1.nap Vasárnap*
Reggel 10:30-kor elindultunk Bostonba Luke-al a woodshop szomszéd pawnee counselorral, a nagynénjével és Lenivel a fotóssal. Egy körül elmentünk megnézni a New England Aquarium-ot. $33 egy óra alatt körbementünk, voltak pingvinek egy két hal meg teknős és fókák. Nagyjából ennyi. Semmiképpen sem ajánlom ennyi pénzért. Nagyon kicsi volt és nem volt semmi olyan amiért külön megérné odamenni. Az akváriumnál kajáltam egy burgert és elmentem felfedezni a várost. Sajnis csak a nyugati parkokat és északon Cambridge-ben az MIT-t tudtam megnézni. Szóval legközelebre még mindig ott van az északi és keleti rész egy pár múzeummal mint a science, MIT, vagy a Boston Tea Party múzeum. 6 körül felvettek Luke-ék kaptam egy kis vagyorát (házikészítésű burgert) és elvittek a buszhoz, hogy elinduljak Washingtonba. Egy Grayhound nevezetű busztársasággal utaztam este 8-tól reggel 6-ig. Nem volt túlzottan kényelmes de nem is volt olyan nagyon rossz. Tudtam nagyrészt aludni, bár elég tömött volt a busz. Megelpően sokan száltak fel a hajnali órákban is.
*09.21.*
Mikor megérkeztem D.C.-be elmetróztam a lehető legközelebb a szálláshoz és miután leraktam a cuccom elmentem az állatkertbe. Washingtonban minden ingyenes és óriási. Konkrétan az egész napot ott töltöttem. Láttam rengeteg állatot, volt egy-két óriáspandájuk is akiket mindenki fotózott meg egy interjút is csináltak mert akkor volt a szülinapja. Olyan nagyon érdekes dolog persze nem volt, csak egy állatkert mégiscsak. Kajálni megintcsak bent ettem $15 ért kaptam négy rántott csirkét meg egy zsák krumplit. Ez volt az első étekezésem a kettőből és szerencsére elég laktató volt.
![majomkodás az állatkertben](/assets/images/posts/usa_travel/majom1.jpg "Majomkodás az állatkertben")
Az ellefántoknál azért volt egy két érdekes dolog. Láthattam az ettetést meg az oktatásukat aztán meséltek arról is hogyan kerültek oda. Merthogy Amszterdamból hozták őket repülővel. Azt gondoltam volna, hogy hajóval hoznák őket de nem. Óriási ketrecekben viszik őket kamionokkal aztán repülővel. Ami pedig még érdekesebb, hogy nem altattják őket. Mindegyik elefánt önkéntesen veszi fel a bilincsét és be vannak tanítva az egész procedúrára. Na meg állva szállítják őket mint a lovakat, de ezek nem lovak szóval alapból nem állva alszanak szóval elég kényelmetlen nekik
Miután végeztem az állatkertben elmentem becsekkolni. A szoba nagyon tiszta és szép volt, nem is nagyon tudok semmit belekötni. Egyetlen problémám, hogy kelett vennem egy lakatot mert nem volt depositra csak vásárolni lehetett. Szóval vettem egyet meg bevásároltam melatoninból, hogy az alvással meg aztán az időzónakkal ne legyen annyi bajom.
Ezek után úgy döntöttem tartok egy kis bevásárlást szóval elmentem egy plázába. Voltam Bestbuyban, targetben, de minden retek drága volt. Volt egy cipőbolt is mindenféle komoly nike, adidas meg egyéb cipőkkel. Végül vettem egy gallon vizet (igen az volt a legkisebb amit találtam :D) meg egy red bullt mert már elég fáradt voltam és nem akartan emiatt kimaradni dolgokból. Aztan a Lidlt is felfedeztem. Sokminden extra dolog nem volt, találtam két akciós lapos kenyeret 1-1 dollárért ami elég jó deal volt. Az egyiket estefelé meg is ettem a Washinton Monumentnél. Maga a monument volt így az első komolyabb látványosság amit megnéztem. Igazából van egy nagy füves terület amin rajta van a egy dombon egy oszlop meg körülötte egy csomó másik emlékmű. Na meg a "Mall" ahola rengeteg múzeum van. Nagyon menő volt, hogy konkrétan percenként szállt fel egy repülő ráadásul pont úgy, hogy a monument mögött mentek el, akárcsak egy filmben vagy egy menő fotón. ![W Monument napsütésben](/assets/images/posts/usa_travel/washM2.JPG "Washington Monument") ![fotó rólam és a monumentről](/assets/images/posts/usa_travel/washM3.JPG "Washington Monument") Jó sokat kellet gyalogolni, hogy pár dolgot meg lehessen nézni. Amíg a Lincoln emlékmű felé sétáltam átmentem egy egész "parkon" bár ugye már alapból egyfajta parkban voltam. A kettő között még ott volt a WWII-es emlékmű is, ami az egyik kedvencem lett. Nagyon érzelmes volt pedig "csak" a résztvevő államok voltak felsorolva, mind az Atlanti és Csendes fronton. Az valószínűleg sokat hozzátett nekem, hogy pont hallgattam egy kis zenét és egy jó kis *[Sabbaton](https://www.youtube.com/watch?v=-AFdwoyNT24)*-nak valamelyik világháborús száma ment. Szóval az után a jól nézett ki Lincoln bácsiról az óriási ülő szobor, de az már csak a hab volt a tortán. Visszafelé már csak egy-két holokausztos emlékmá volt és a Jefferson memorial amit már sötétben néztem és igen szépen ki volt minden világítva főleg, hogy volt egy tó amit megkerültem és azon szépen világított minden.![Jefferson Memorial](/assets/images/posts/usa_travel/jeffM.JPG "Jefferson Memorial")

*09.22.*
A második napomon D.C-ben múzeumokkal teli volt. Megnéztem a Capitolt és a körülötte lévő óriási épületeket. Kicsit úgy éreztem magamat mintha Rómában lennék fénykorában. Sajnos ezekre a helyekre nem tudtam bemeni mert nem lehetett se vizet, se kaját bevinni. (Na majd legközelebb :D) Igazából ide nem is terveztem bemenni és így sem volt elég idő mindent megnézni szóval annyira nem is baj. A Capitol után a "National Mall"-t kezdtem el felfedezni, ami nem egy pláza hanem egy óriási sétálóutca tele emlékművekkel és múzeumokkal. Elsőnek a Nemzeti Művészeti múzemban voltam. Ez egy kétépületes múzeum. Ami a Capitolhoz közelebb van az egy kisebb, tele modern alkotásokkal és a meszebbi ahová egy földalatti átjáróval át lehet menni peddig egy elég nagy épület tele festményekkel, szobrokkal és egyéb alkotásokkal legfőképpen a 12-19 századi aklotássokkal. A modern rész szörnyű volt. Konkrétan ilyen papirokon egy egy vonal volt meg tényleg olyanok amikkel viccelni szoktak az emberek, hogy egy csecsemő csinálta. Szóval onnan gyorsan leléptem. Ezzel szemben a másikat nagyon élveztem. Volt egy gyönyörű hajós festmény ami nagyon részletes volt. <!--hajó festmény-->Na, meg ilyen random Napóleonfestmények. <!--napóleon festmény-->

A következő állomás a természetmúzeum volt ahova mielött még odaértem volna találkoztam Luke-ékkal ami elég vicces volt. A természetmúzeumban a szokásos dolgok voltak. Volt egy lelet amire kimondottan emlékeztem, hogy Frankfurtban is volt szóval ja, sok volt a hasonlóság. <!--fotó frankfurtban, washingtonban, NY-ban--> Igazából csak azért sajnálom, hogy a természetmúzeuba mentem, mert így kimaradt az amerikai a space és a spy múzeum is amik nincsenek otton és még nem is láttam ilyet. Amúgy ez egy nagy tanulsága az egész utazósdimnak, hogy nagoyn koncentrálni kell, hogy olyat csináljon az ember ami új és otthon nem lehet, mert könnyen rászokik, hogy a megszokott dolgokat csinálja.

Mivel a múzeumok 5-kor bezárnak és csak azok voltak már vissza elindultam Silver Springbe, hogy megspóroljak egynapi szállás árát és Luke-ékkal aludjak. Odajutni nem volt túl nehéz, csak a piros járatra kellett felszálnom a metrón és az egyenesen Silver Springbe vitt. Azonban volt egy picike probléma. Vagyis nem is egy. Egyrészt nem tudtam, hova kell menni és Lukenak elromlott a Whatsappja szóval kicsit nehézkes vol a komunnikálás de a nagyobb probléma az volt, hogy kb 2km-re laktak a metroállomástól és már elmentek kajálni szóval nem tudtak összeszedni. Mivel csóró is voltam és nem is jöttem rá, hogy melyik busszal kéne menni ezért elsétáltam szépen a bőröndömmel. A probléma azonban a kommunikálással még továbbra is fennált, így eltartott egy fél órába, hogy egyáltalán beengedjenek mert csak Luke volt otthon a szobájában én meg hiába kopogtam nem hallotta és még csak rá sem tudtam írni. Na meg azt sem tudtam, hogy tényleg jó háznál vagyok-e. Szerencsére azért minden szépen kialakult, kaptam kaját is, pl egy ilye fejjel lefele yoghurtot. ![fejjel lefele yoghurt](/assets/images/posts/usa_travel/lefeleY.jpg)

*09.23.*
A mai nap próbáltam a lehető legtöbbet aludni de már 8 elött felkeltem. Kicsit beszélgettem az anyaországgal :D kaptam egy kis reggelit nagynehezen, meg lecsekkoltam a buszt meg a mai napnak a tervét. A buszra való felszállás kicsit stresszes volt mert késett és nem is volt olyan egyértelmű, hogy hol meg hogyan kell felszálnom de végül minden megoldódott.
Kicsit már elfáradtam és a motivációm is leesett a nagy városnézegetésre mire Philybe értem. Azért megnéztem a Liberty Bellt. Ami egy darab harang meg egy kis írás a storyjáról. De persze itt is volt rendesen átvilágítás meg minden. Igazából többször volt mint nem, minden nagyon ellenőrzött, legfőképpen a turistákon. Targetbe mentem vásárolni, kicsit drágább volt mint a Lidl, de nem volt olyan vészes tekintve, hogy alapanyagokat vettem főleg mert a szállodában lehetett főzni ami király volt. Vettem továbbá egy Ben&Jerry's jégkrémet is ami nagyon jó volt.

*09.24*
A Philadelphiában töltött második napom már sokkal jobban telt. Kiphientem magam és ettem rendesen szóval el is indultam megnézni a Rocky emlékművet. Útközben átmentem egy hosszú utcán ahol elvileg az osszes országnak a zászlaja kint volt, de sajnos pont a magyart nem találtam meg. Délután a Franklin Institutionben voltam, ami igazából egy óriási fizikaóra volt. Nagyon élveztem, bár kicsit sok volt a gyerek szóval egy két dolgot nem tudtam annyi ideig, vagy egyáltalán kipróbálni, meg egy két dolog szarrá is volt a játszósabb részeken használva. Volt külün egészségügyi rész, meg elektromosságos, mechanikás, igazából minden ami tudománnyal kapcsolatos. Volt egy külön Disney rész is ahol elvileg Iron Man meg egyéb disneyis kiállítások voltak de drágább volt abba az egy terembe elmenni mint az egész jegy a múzeumba. Így utólag azért ezt is kicsit sajnálom, hogy nem mentem el. Ismét fontos tanulság: bár nem igazán spóroltam, hiszen naponta 50-100 dollárt bőven elköltöttem mégis utólag kicsit úgy érzem még költhettem volna egy kicsit többet egy két extrára. Na meg spórolhattam volna egy csomó minden máson. De hát utólag okosabb az ember.
Múzeum után gyorsan hazamentem, ettem egyet és már mentem is életem első amerikai focimeccsére. Egy Pre Sesion NFL meccsre mentem Philladelphia Eagles és az Indianapolis Colts játszott egymással. Sajnos kikaptak a madarak és a bár a meccs elején nagyon gyorsan touchdownt szereztek és örjöngött a stadion, a második negyed után már annyira nem ment jól, hogy elkezdtek az emberek szállingózni kifelé. Nekem ez nagyon furcsa volt, hogy a meccs végére már aligha negyede volt tele a stadionnak míg majdnem teljesen tele volt az első negyedben. Ezektől függetlenül azért nagyon örülök, hogy elmentem és minden pénzt megért ez az élmény. Na meg a sapka amit vettem :D.![Eagles-Colts meccs](/assets/images/posts/usa_travel/PhillyColts1.JPG)![Eagles-Colts Meccs](/assets/images/posts/usa_travel/PhillyColts2.JPG)![Selfi az NFL meccsen](/assets/images/posts/usa_travel/PhillyColts3.jpg)

*09.25*
Pénteken délelött indultam New York-ba, hogy jól kialudjam magam a focimeccs után. Délelött még ettem egy nagyon finom Philly CheasSteak-et és már kész is voltam. ![philly cheasteak](/assets/images/posts/usa_travel/phillyCSteak.jpg)Kicsit kavart a csávó a buszon a bőröndömmel. Mégegyszer annyit akart velem fizettetni mint amennyibe amúgy a jegyem került csak, hogy felrakhassam a bőröndöm a buszra, ahol amúgy bőven volt hely. Végül nem működött neki a terminálja szóval így megúsztam a dolgot. Délután értem NY-ba, ahol becsekkoltam a hostelbe ami szintén elég király volt, konyha meg mindennel. Továbbá találkoztam egy másik magyar sráccal aki már több napja ott volt és a legnagyobb táborban az IHC-ban dolgozott a konyhán. Szóval vele beszélgettem egy jót és másnap együtt mentünk várostnézni.

*09.26*
Újdonsült utazótársammal megnéztük a kínai és olasz negyedeket aztán pedig a Brooklyn Bridge-et. Délután külön elmentem megnézni a 911 múzeumot. Nagyon érdekes volt és örülök, hogy elmentem, mert nem egy átlagos múzeum volt, rengeteg dolgot láthattam a nagy tragédiájukból és sokat tanultam. Persze ahogy azt gondolni lehetett azért nem törtem össze magam tőle, mert ez mégis csak 1 db merénylet, több helyszínen, tehát azért egy világháborúhoz hasonlítani sem lehet, de azért érdekesnek érdekes volt.
Este az Empire State Buildinghez mentünk ami valami elképesztő volt. Azt hittem, hogy csak felmegyünk megnézzük a várost, ok, azt csá. Valójában ennyi is történt, mert a múzeum része nem volt olyan extra, csak a megnézzük és ok rész az eltartott több mint 2 óráig olyan menő volt és annyi fényképet meg emléket csináltunk. Na meg megvártuk szó szerint, hogy lemenjen a nap, hogy az esti látványt és a naplementét is megnézhessük. Szóval ez volt az egyik kedvencem, mindenkinek ajánlom. Nem olcsó, de ha már ott vagy, tényleg azt mondom, hogy bűn kihagyni.

*09.27*
A fő atrakciója a mai napnak az Intrepid anyahajó és a benne lévő múzeum megnézése volt. Ez is az egyik kedvencem lett és én még annyira nem is vagyok oda ezekért a dolgokért. Maga az anyahajó hatalmas, de rajta egy rakás különleges hajó és helikopter, na meg benne van a NASA egyik űrsiklója is. Nagyon érdekes volt megnézni, hogy milyen egy ilyen háborús csoda, amin emberek hónapokat laktak egyhuzamban. Volt még külön szertartásos területe is. Nyomták a katolikus, protestáns, meg zsidó cuccokat is. Na meg persze jópár konyha, meg saját egyészségügyi szobák. Nagyon érdekesek voltak továbbá a méretek. Csak az, hogy mekkora önmagában a vasmacskához tartozó kötél és azok a csavarok elképesztő volt. Sajnos a tengeralatjáróra nem sikerült bejutnom mert folyamatosan 2 órás sor állt elötte. ![intrepid anyahajó](/assets/images/posts/usa_travel/intrepid.jpg)

*08.28*
Az utolsó teljes napomat a szabadságszobor meglátogatásával kezdtem a Liberty Island-en. Itt igazából csak a szabadságszobor volt, ami szintén óriási és igazán menő, de azért továbbra is csak egy szobor. ![szabadságszobor](/assets/images/posts/usa_travel/szabadsagszobor.JPG) Sajnos a szoborba bemenni nem tudtam mert nem olyan jegyem volt. Ezt még eddig nem is mondtam, de egy City Pass-t vettem amivel kb az Empire State Building és az Intrepid belépőárából el tudtam menni még 5 másik helyre. Ugyebár a szabadságszobrot távolról a Staten Island Ferryvel ingyen is meg tudtam nézni, de mivel megvolt a Pass ezért így talán jobb is volt. Volt továbbá egy múzeum is a szobor építéséről ami nem volt túl nagy de egész érdekes volt. Aztán amiért szintén megérős volt nem csak a sziget elött elmenni, hogy Elis Island-re is eljutottam ami pedig a betelepülési sziget. Itt volt a 19-20. században a bevándorlók ellenőrzése és beengedése, hiszen akkor hajóval érkeztek az emberek. itt volt egy csomó magyar emlék és utalás, például egy 500 koronás meg a statisztikákban is megjelentünk. Nagyon furcsa volt számomra, és itt a múzeumba hívta rá fel újra a figyelmemet az egyik látogató, hogy az amerikaiak nem tudnak folyóírni és olvasni. Csakis nyomtatott betükkel, összefűzés nélkül írnak, elég lassan. Délután itt is voltam a természetmúzeumban mert tartalmazta a jegyem, bár az igazat megvallva, jobban jártam volna bármelyik másik múzeummal amit ki kellett hagynom. Csak egy párat említek: fagylalt, matek, harry potter. Ezeket mind úgy meg szeretném nézni de sajnos majd csak következő alkalommal (bármikor is legyen az) fogom ezt tudni megtenni. Amúgy nem volt egyáltalán rossz a múzeum, az indiános, aztékos részt kimondottan élveztem és örültem, hogy olyat látom amit otthon nem nagyon valószínű, hogy megtalálnék.

*08.29*
Az utolsó napom az USA-ban. Reggel elmentem még egyszer megnézni a Brookly Bridge-t de sajnos túl későn keltem és már eléggé újra tele volt. Továbbá a metro nem igazán működött szóval ilyen metrópótló busszal kelett mennem, igen fura volt. A nap folyamán még sétálgattam kicsit a Central Parkban és megnéztem a pingvineket :D az állatkertben. Nagyon furcsa volt mert az elemek hasonlítottak a filmbelihez, de nem volt egyáltalán annyi állat és nagyon kicsi volt. Ráadásul a közepén át lehetett menni teljesen igyen és olyan kicsi volt, hogy átláttam az egészen. Ezek után már csak visszamentem és már csak a hazaútra készültem. A reőülőm sajnos kicsit késett, de azért jó időben elindultam. Sajnos nem a legsikeresebb volt a repülőtérre jutásom, mert ugyan volt metro bérletem az nem volt érvényes az Airtrainre ami külön 15 dollárba került, de már nem volt pénz a számlámon és csak 100-asaim voltak amit a gép nem fogadott el így vennek kellett egy 5 dolláros darab szart a büfében, mert nem volt hajlandó a nő felváltani a pénzem, de megint nem volt jó mert nem volt még elég apróm, szóval újra fel kelett váltanom, szerencsére ez alkalommal már ingyen de persze minden alkalommal 5 perceket vártam, hogy egyáltalán sorra kerüljek mert rengetegen voltunk szóval már nagyon ideges voltam és már mentem volna haza. Erre mire végre sikerült megvennem azt a rohadt jegyet elkiáltja magát a nő, hogy "the airtrain is free" mert túl sokan voltak a csúszások meg egyebek miatt. Szóval kisség ideges voltam. Kicsit szerencsélenkedtem a csomagokkal is mert ugyan éppenhogy befértem a bőröndökbe, a nagybőröndöm túl nehéz volt így külön extra kistáskába kelett raknom egy két cuccot, hogy könyebb legyen, amit aztán igyen mégiscsak le tudtam adni mert nem volt elég overhead space a repülőn mert tele volt. Még különlegesség, hogy mivel késett, ezért rendesen feltankolták és megnyomta a pilóta, így már 6 óra alatt Amsterdamba értem. Útközben a telefonomat sikerült letiltanom mert elfelejtettem a pinkódom de aztán minden megoldódott és szépen hazarepültem problémamentesen Bécsbe ahol már vártak is és egy félóra óra várakozás után a csomagomra és még egy óra autóután hazaértem.

Aztán másnap már mehettem is egyetemre. :D
