---
layout: post
title:  "Beteges egészség"
date:   2023-01-19 20:30:00 +0100
categories: journal
author: Kemecsei Kornél (Harcipan)
tags: being stuck, napló, próbálok, tervek, változtatás, változz
---

Érdekes, hogy az elmúlt pár alkalommal mindig valamilyen “life crisis”-ban írok. Bár ez a fizikai naplóvezetésemmel is így volt. Problémás kicsit, hogy viszonylag gyakran vannak ilyen gondjaim. Furcsa, vagy lehet, hogy inkább logikus, de mindig akkor vannak ilyen problémáim amikor éppen lesz egy kis szabadidőm. Nem tudok előrelépni mert amikor éppen nem monoton az iskolában ülök, vagy dolgozok, akkor elkezdek olyan önpusztító dolgokkal foglalkozni (pl.: sakkozás őrületig) amik segítségével pont nem jutok semerre. Próbálkoztam már tervezéssel, rengeteg szabadidővel, túlzsúfolással de valahogy semmi sem akar működni. Az edzéstervet amit idénre készítettem pont annyira követem, hogy semennyire. Önfegyelmet kell gyakorolnom és kitartást.

November felétől, január második hetéig szinte végig beteg voltam, nem mondom ez is közrejátszik a rosszkedvemben. Állandó betegségtől való rettegés és gyengeségérzetem van.

Megpróbáljuk újra a tervezett, szabályzott életmódot. A következő 6 hétben (azért ennyi, hogy legyen valami konkrét, amúgy lehetne több is) a következőket fogom tenni és kerülni:
-Az edzésterv pontos betartása

<hr>
<div style="display:flex;">
<div>Reggel
-5-kor kelés, ehhez azonban nagyban javítani kéne az alvásom minőségét, hogy elegendő pihenést kapjon a szervezetem.
-nyújtás (spárga), kézállás gyakorlás (max 30min)
-zuhanyzás</div>
<div>
Este
–Pontosan 9-kor lefekvés, teljesen mindegy mi van úgy kell alakítanom a napot, hogy ez meglegyen.
-Lefekvés elött blog/napló írás, a következő nap megtervezése. Ezzel együtt egy kör duolingó is mehet.
–nyújtás (general, neck) (10min)</div>
</div>
<hr>
A jó szokás megkezdésének érdekében meg is tervezem a holnapi napot:
Reggel korán bent leszek az iskolában anya 0. órája miatt szóval valami hasznos tevékenységet kell csinálnom az első óráig. Ezen a héten ez az érettségis fizika könyv olvasása lesz.
Délutánt még nyitva, hagyom ugyanis a nagy szél az egyetlen aminek hagyok vétójogot a programokra. De tegyük fel, hogy nem lesz vészes, akkor 5-ig van egy pár órás lyukam amíg elkezdek dolgozni. Mivel a mai edzés olyan nem volt amilyen holnap újrapróbáljuk az edzést, mégpedig vállazás lesz.

A szombati napot sziluetje: Első számú prioritás a nyomtató üzembe helyezése. Délután befigyelhet egy falmászás de ezt csak fenntartásokkal kezeljük. Este pedig megy a D&D Áronéknál. Éppen ezért a vasárnap délelött az offos, bár az amúgy is a pihenésről szólna. Délután pedig tervezés, nyomtatás, rendrakás. Továbbá elkezdem nézni a Linuxos tutoriált, hogy létre tudunk-e hozni vele file servert és webhostot, na meg a halott HDD-vel amin az összes cuccom volt is kell csinálni valamit. Mivel ez csak körvonalak rajzolása megengedem egyenlőre a pontatlanságot, de holnap ennél sokkal pontosabb tervet kell írnom.

A nagyobb célokat és az éppen megjegyzendő dolgokat továbbra is a fehértáblára fogom írni, viszont ezeket az aktuális napra, hétre kitűzött célokat itt vezetem és a nap végén reflektállok is rájuk.